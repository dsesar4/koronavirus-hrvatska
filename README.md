# Pregled dinamike epidemije u posljednjih mjesec dana

## Tjedna promjena broja hospitaliziranih osoba

Vrlo važna metrika koja nam mnogo govori o brzini širenja epidemije, značajno točnije od broja slučajeva. Razlog tome je jednostavan - određeni udio zaraženih će svakako završiti u bolnici. Sadašnje stanje je posljedica zaraza od prije 7-10 dana, što je vrijeme potrebno da se dobiju prvi simptomi i nakon toga se razvije dovoljno ozbiljan oblik bolesti za odlazak u bolnicu. Na primjer, ukoliko je porast 100%, može se reći da se dnevni broj novih hospitaliziranih osoba udvostručio u roku od tjedan dana i epidemija je 7-10 dana prije gledanog datuma ubrzavala, razmjeri su joj rasli. Što je taj broj bliže 0%, epidemija je više usporavala brzinu širenja. Kad tjedna promjena padne ispod 0%, broj hospitaliziranih opada i epidemija je već barem tjedan dana u fazi nestajanja, osobito ako se uspostavi dugoročan negativan trend.

> Izračun se vrši tako da se dobije tjedna razlika broja hospitaliziranih (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

### Graf

![image](/1611/1611_promjena_hospitaliziranih.png)

### Tablica protekla dva tjedna

Datum | Ukupno hospitalizirani | Novi hospitalizirani | Tjedna postotna promjena
:---  | :---: | :---: | :---: 
3.studeni | 1192 | 65 | 33%
4.studeni | 1221 | 29 | 31%
5.studeni | 1278 | 57 | 30%
6.studeni | 1307 | 29 | 27%
7.studeni | 1330 | 23 | 27%
8.studeni | 1396 | 66 | 27%
9.studeni | 1451 | 55 | 29%
10.studeni | 1513 | 62 | 27%
11.studeni | 1545 | 32 | 27%
12.studeni | 1598 | 53 | 25%
13.studeni | 1620 | 22 | 24%
14.studeni | 1655 | 35 | 24%
15.studeni | 1710 | 55 | 22%
16.studeni | 1816 | 106 | 25%

### Zaključak

Zaključak je da je broj hospitaliziranih `naglo rastao kroz cijeli listopad` da bi početkom studenog taj `rast usporio i dobio trend daljnjeg opadanja`. To znači da je epidemija `počela usporavati brzinu širenja još krajem listopada` ako se uzme u obzir da hospitalizacije kasne 7-10 dana za zarazama.

## Tjedna promjena broja osoba na respiratoru

Također vrlo važna metrika koja nam mnogo govori o brzini širenja epidemije, s razlikom što zaključci vrijede 7-14 dana unazad. To je tako jer je potrebno jedan do dva tjedna da pacijent nakon zaraze dobije prve simptome i zatim razvije tako ozbiljan oblik bolesti da završi na respiratoru. Na primjer, ukoliko je porast 100%, može se reći da se dnevni broj novih osoba na respiratoru udvostručio u roku od tjedan dana i epidemija je 7-14 prije gledanog datuma dana ubrzavala, razmjeri su joj rasli. Što je taj broj bliže 0%, epidemija je više usporavala brzinu širenja. Kad tjedna promjena padne ispod 0%, broj osoba na respiratoru opada i epidemija je već barem tjedan dana u fazi slabljenja i nestajanja, pogotovo ako je negativan trend stabilan.

> Izračun se vrši tako da se dobije tjedna razlika broja osoba na respiratoru (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

### Graf

![image](/1611/1611_promjena_respirator.png)

### Tablica protekla dva tjedna

Datum | Ukupno na respiratoru | Novi na respiratoru | Tjedna postotna promjena
:---  | :---: | :---: | :---: 
3.studeni | 112 | 18 | 96%
4.studeni | 118 | 6 | 74%
5.studeni | 122 | 4 | 72%
6.studeni | 135 | 13 | 82%
7.studeni | 128 | -7 | 56%
8.studeni | 145 | 17 | 79%
9.studeni | 142 | -3 | 51%
10.studeni | 167 | 25 | 49%
11.studeni | 178 | 11 | 51%
12.studeni | 178 | 0 | 46%
13.studeni | 179 | 1 | 33%
14.studeni | 184 | 5 | 44%
15.studeni | 194 | 10 | 34%
16.studeni | 191 | -3 | 35%

### Zaključak

Zaključak je da je broj osoba na respiratoru u dva navrata `naglo rastao`, a zadnjih tjedan dana `rast ima tendenciju usporavanja`. To znači da je epidemija `usporila brzinu širenja još krajem listopada`, što se poklapa i sa zaključcima o broju hospitaliziranih.

## Tjedna promjena broja preminulih

Važna metrika koja nam mnogo govori o razmjerima epidemije, također točnije od broja slučajeva. Naglasak je da je sadašnje stanje posljedica zaraza od prije otprilike tri tjedna - vrijeme potrebno da se razviju simptomi, osoba završi na intenzivnoj njezi i na kraju umre. Na primjer, ukoliko je porast 100%, može se reći da se dnevni broj novih preminulih udvostručio u roku od tjedan dana i epidemija je otprilike tri tjedna prije gledanog datuma ubrzavala, razmjeri su joj rasli. Što je taj broj bliže 0%, epidemija je više usporavala brzinu širenja. Kad promjena broja preminulih padne ispod 0%, pogotovo ako je takav trend stabilan, to indicira da epidemija već otprilike tri tjedna usporava i nestaje, a dnevni broj preminulih se smanjuje na tjednoj razini.

> Izračun se vrši tako da se dobije tjedna razlika broja preminulih (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

### Graf

![image](/1611/1611_promjena_preminulih.png)

### Tablica protekla dva tjedna

Datum | Ukupno preminuli | Novi preminuli | Tjedna postotna promjena
:---  | :---: | :---: | :---: 
3.studeni | 628 | 34 | 89%
4.studeni | 654 | 26 | 13%
5.studeni | 683 | 29 | 61%
6.studeni | 717 | 34 | 70%
7.studeni | 752 | 35 | 133%
8.studeni | 794 | 42 | 163%
9.studeni | 832 | 38 | 19%
10.studeni | 865 | 33 | -3%
11.studeni | 893 | 28 | 8%
12.studeni | 925 | 32 | 10%
13.studeni | 968 | 43 | 26%
14.studeni | 1006 | 38 | 9%
15.studeni | 1049 | 43 | 2%
16.studeni | 1082 | 33 | -13%

### Zaključak

Zaključak je da je broj preminulih `rastao kroz cijeli listopad i početak studenog` da bi zadnjih tjedan dana `značajno usporio`. To znači da je `epidemija usporila svoje širenje još krajem listopada`, što se poklapa s podacima o broju hospitaliziranih i broju osoba na respiratoru.

## Tjedna promjena broja slučajeva - Hrvatska

Metrika koja nam govori o razmjerima epidemije. Problem je, naravno, što se nikako ne može "uloviti" sve zaražene te se računa da ih je u stvarnosti možda i 10 puta više. Dodatno, ako se značajno promijeni broj testiranih, porast će i broj zaraženih jer on uglavnom proporcionalno ovisi o broju testiranih. Ipak, u Hrvatskoj se ne testira velik broj nasumično odabranih ljudi pa se može reći da je ova metrika kroz vrijeme jednako reprezentativna, osobito u jesenskom valu epidemije. Na primjer, ukoliko je porast 100%, može se reći da se dnevni broj novih zaraženih udvostručio u roku od tjedan dana i epidemija ubrzava, razmjeri joj rastu. Što je taj broj bliže 0%, epidemija više usporava svoje širenje, broj zaraženih je stabilniji i nema razloga za paniku. Ako je promjena broja slučajeva negativna, znači da broj zaraženih opada na tjednoj razini i epidemija gubi snagu.

> Izračun se vrši tako da se dobije tjedna razlika broja slučajeva (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

### Graf

![image](/1611/1611_promjena_slucajeva_ukupno.png)

### Tablica protekla dva tjedna

Datum | Ukupno slučajeva | Novi slučajevi | Tjedna postotna promjena
:---  | :---: | :---: | :---: 
3.studeni | 54087 | 1427 | 1%
4.studeni | 56567 | 2480 | 4%
5.studeni | 59415 | 2848 | 3%
6.studeni | 62305 | 2890 | 4%
7.studeni | 64704 | 2399 | -13%
8.studeni | 67247 | 2543 | 17%
9.studeni | 68776 | 1529 | 31%
10.studeni | 70243 | 1467 | 3%
11.studeni | 72840 | 2597 | 5%
12.studeni | 75922 | 3082 | 8%
13.studeni | 78978 | 3056 | 6%
14.studeni | 81844 | 2866 | 19%
15.studeni | 84206 | 2365 | -7%
16.studeni | 85519 | 1313 | -14%

### Zaključak

Zaključak je da je na razini države `epidemija u listopadu eksplodirala` i velik broj ljudi se zarazio. To je dovelo i do znatno većih stopa preminulih kakve gledamo zadnjih deset dana. Ipak, taj rast je `značajno usporio početkom studenog` i od tada nije u alarmantnim okvirima.

## Tjedna promjena broja slučajeva - Zagreb

Za Zagreb se može smatrati da je nešto ispred ostatka zemlje po razvoju epidemije, ponajviše zato što u njemu živi najviše ljudi, najveća je interakcija, a to sve dovodi do povećane vjerojatnosti za brzo širenje zaraze.

### Graf

![image](/1611/1611_promjena_slucajeva_zg.png)

### Tablica protekla dva tjedna

Datum | Ukupno slučajeva | Novi slučajevi | Tjedna postotna promjena
:---  | :---: | :---: | :---: 
3.studeni | 14157 | 281 | 0%
4.studeni | 14834 | 677 | -3%
5.studeni | 15484 | 650 | -8%
6.studeni | 16148 | 664 | -11%
7.studeni | 16723 | 575 | -26%
8.studeni | 17184 | 461 | -33%
9.studeni | 17500 | 316 | -2%
10.studeni | 17868 | 368 | 31%
11.studeni | 18489 | 621 | -8%
12.studeni | 19194 | 705 | 8%
13.studeni | 19847 | 653 | -2%
14.studeni | 20401 | 554 | -4%
15.studeni | 20764 | 363 | -21%
16.studeni | 21055 | 291 | -8%

### Zaključak

Zaključak je da je u Zagrebu nakon `velikog rasta u listopadu`, epidemija `značajno usporila početkom studenog` s tim da je stanje zadnjih nekoliko dana stabilno, nerijetko i uz `pad broja zaraženih` na tjednoj razini.

## Udio pozitivnih testova

Metrika koja nam može govoriti o razmjeru epidemije, ali se mora uzeti u obzir broj testiranja. Ukoliko se testira malo, očekivano je da je ta brojka veća, pogotovo ako je epidemija jače raširena među populacijom. 

> Izračun se vrši tako da se broj zaraženih podijeli s brojem testiranih.

### Graf

![image](/1611/1611_udio_pozitivnih_testova.png)

### Tablica protekla dva tjedna

Datum | Ukupno testova | Novi testovi | Udio pozitivnih
:---  | :---: | :---: | :---: 
3.studeni | 514176 | 7013 | 20%
4.studeni | 523382 | 9206 | 27%
5.studeni | 532288 | 8906 | 32%
6.studeni | 541605 | 9317 | 31%
7.studeni | 550229 | 8624 | 28%
8.studeni | 559016 | 8787 | 29%
9.studeni | 564686 | 5670 | 27%
10.studeni | 572489 | 7803 | 19%
11.studeni | 582170 | 9681 | 27%
12.studeni | 592326 | 10156 | 30%
13.studeni | 601743 | 9417 | 32%
14.studeni | 611357 | 9614 | 30%
15.studeni | 619532 | 8175 | 29%
16.studeni | 624393 | 4861 | 27%

### Zaključak

Zaključak je da Hrvatska ili `premalo testira i ima velik broj zaraženih` ili `da se većina slučajeva "ulovi"`. S obzirom na dosadašnja iskustva, `izglednija je prva opcija`.
