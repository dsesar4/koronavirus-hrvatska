# Pregled posljednjih mjesec dana

## Tjedna promjena broja slučajeva

Metrika koja nam govori o razmjerima epidemije. Na primjer, ukoliko je porast 100% na tjednoj razini može se reći da se dnevni broj zaraženih udvostručio i epidemija ubrzava, razmjeri joj rastu. Ukoliko je taj broj bliže 0% na tjednoj razini, epidemija je usporila, broj zaraženih je stabilan. Problem može biti ako se značajno promijeni broj testiranih jer broj zaraženih uglavnom proporcionalno ovisi o tom broju. Ipak, u Hrvatskoj se ne testira velik broj nasumično odabranih ljudi pa se može reći da je ova metrika kroz vrijeme jednako reprezentativna, osobito u jesenskom valu epidemije.

> Izračun se vrši tako da se dobije tjedna razlika broja slučajeva (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

![image](/grafovi/1411_promjena_slucajeva_ukupno.png)

![image](/grafovi/1411_promjena_slucajeva_zg.png)

## Tjedna promjena broja preminulih

Važna metrika koja nam mnogo govori o razmjerima epidemije, vjerojatno i točnije od broja slučajeva. Problem je što je sadašnje stanje posljedica zaraza od prije barem 10 dana, nerijetko i više. Na primjer, ukoliko je porast 100% na tjednoj razini, može se reći da se dnevni broj preminulih udvostručio i epidemija je prije otprilike dva tjedna ubrzavala, razmjeri su joj rasli. Ukoliko je taj broj bliže 0% na tjednoj razini, epidemija je još prije otprilike dva tjedna počela usporavati.

> Izračun se vrši tako da se dobije tjedna razlika broja preminulih (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

![image](/grafovi/1411_promjena_preminulih.png)

## Udio pozitivnih testova

Metrika koja nam može govoriti o razmjeru epidemije, ali se mora uzeti u obzir broj testiranja. Ukoliko se testira malo, očekivano je da je ta brojka veća, pogotovo ako je epidemija jače raširena među populacijom. 

> Izračun se vrši tako da se broj zaraženih podijeli s brojem testiranih.

![image](/grafovi/1411_udio_pozitivnih_testova.png)
