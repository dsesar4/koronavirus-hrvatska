# Pregled dinamike epidemije u posljednjih mjesec dana

## Tjedna promjena broja hospitaliziranih osoba

Vrlo važna metrika koja nam mnogo govori o brzini širenja epidemije, značajno točnije od broja slučajeva. Razlog tome je jednostavan - određeni udio zaraženih će svakako završiti u bolnici. Sadašnje stanje je posljedica zaraza od prije 7-10 dana, što je vrijeme potrebno da se dobiju prvi simptomi i nakon toga se razvije dovoljno ozbiljan oblik bolesti za odlazak u bolnicu. Na primjer, ukoliko je porast hospitaliziranih 100%, može se reći da se dnevni broj udvostručio u tjedan dana i epidemija je 7-10 dana prije gledanog datuma ubrzavala, razmjeri su joj rasli. Što je taj broj bliže 0%, epidemija je više usporavala. Kad tjedna promjena padne ispod 0%, broj hospitaliziranih opada i epidemija je barem tjedan dana u fazi nestajanja, osobito ako se uspostavi dugoročan negativan trend.

> Izračun se vrši tako da se dobije tjedna razlika broja hospitaliziranih (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

![image](/grafovi/1511_promjena_hospitaliziranih.png)

Zaključak je da je broj hospitaliziranih `naglo rastao kroz cijeli listopad` da bi početkom studenog taj `rast usporio`. To znači da je epidemija `značajno usporila brzinu širenja još krajem listopada`, ako se uzme u obzir da hospitalizacije kasne 7-10 dana za zarazama.

## Tjedna promjena broja osoba na respiratoru

Također vrlo važna metrika koja nam mnogo govori o brzini širenja epidemije, s razlikom što zaključci vrijede 7-14 dana unazad. To je tako jer je potrebno jedan do dva tjedna da pacijent nakon zaraze dobije prve simptome i zatim razvije tako ozbiljan oblik bolesti da završi na respiratoru. Na primjer, ukoliko je porast 100%, može se reći da se dnevni broj hospitaliziranih udvostručio u tjedan dana i epidemija je prije 7-14 dana ubrzavala, razmjeri su joj rasli. Što je taj broj bliže 0%, epidemija je više usporavala gledajući 7-14 dana unazad. Kad tjedna promjena padne ispod 0%, broj osoba na respiratoru opada i epidemija je već neko vrijeme u fazi slabljenja i nestajanja, pogotovo ako je negativan trend stabilan.

> Izračun se vrši tako da se dobije tjedna razlika broja osoba na respiratoru (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

![image](/grafovi/1511_promjena_respirator.png)

Zaključak je da je broj osoba na respiratoru u dva navrata `naglo rastao`, a zadnjih tjedan dana `rast ima tendenciju usporavanja`. To znači da je epidemija `usporila brzinu širenja još krajem listopada`, što se poklapa i sa zaključcima o broju hospitaliziranih.

## Tjedna promjena broja preminulih

Važna metrika koja nam mnogo govori o razmjerima epidemije, također točnije od broja slučajeva. Naglasak je da je sadašnje stanje posljedica zaraza od prije otprilike tri tjedna - vrijeme potrebno da se razviju simptomi, osoba završi na intenzivnoj njezi i na kraju umre. Na primjer, ukoliko je porast 100% na tjednoj razini, može se reći da se dnevni broj preminulih udvostručio i epidemija je prije otprilike tri tjedna ubrzavala, razmjeri su joj rasli. Ukoliko je taj broj bliže 0% na tjednoj razini, epidemija je još prije tri tjedna počela usporavati svoje širenje. Kad tjedna promjena broja preminulih padne ispod 0%, pogotovo ako je takav trend stabilan, znači da epidemija već tri tjedna usporava i nestaje, a dnevni broj preminulih se smanjuje.

> Izračun se vrši tako da se dobije tjedna razlika broja preminulih (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

![image](/grafovi/1511_promjena_preminulih.png)

Zaključak je da je broj preminulih `rastao kroz cijeli listopad i početak studenog` da bi se zadnjih tjedan dana `značajno usporio`. To znači da je `epidemija usporila svoje širenje još krajem listopada`, što se poklapa i s podacima o broju hospitaliziranih i broju osoba na respiratoru.

## Tjedna promjena broja slučajeva

Metrika koja nam govori o razmjerima epidemije. Problem je, naravno, što se nikako ne može "uloviti" sve zaražene te se računa da ih je u stvarnosti možda i 10 puta više. Dodatno, ako se značajno promijeni broj testiranih, porast će i broj zaraženih jer on uglavnom proporcionalno ovisi o broju testiranih. Ipak, u Hrvatskoj se ne testira velik broj nasumično odabranih ljudi pa se može reći da je ova metrika kroz vrijeme jednako reprezentativna, osobito u jesenskom valu epidemije. Na primjer, ukoliko je porast 100% na tjednoj razini može se reći da se dnevni broj zaraženih udvostručio i epidemija ubrzava, razmjeri joj rastu. Ukoliko je taj broj bliže 0% na tjednoj razini, epidemija je usporila svoje širenje, broj zaraženih je stabilan i nema razloga za paniku. Ako je promjena broja slučajeva negativna, znači da broj zaraženih opada i epidemija gubi snagu.

> Izračun se vrši tako da se dobije tjedna razlika broja slučajeva (npr. ponedjeljak 9.11. - ponedjeljak 2.11.) i onda se izračuna koliki je udio ta razlika u prvom danu izračuna (ponedjeljak 2.11.).

![image](/grafovi/1511_promjena_slucajeva_ukupno.png)

Zaključak je da je na razini države `epidemija u listopadu eksplodirala` i velik broj ljudi se zarazio. To je dovelo i do znatno većih stopa preminulih kakve gledamo zadnjih deset dana. Ipak, taj rast je `značajno usporio početkom studenog` i od tada nije u alarmantnim okvirima.

Za Zagreb se može smatrati da je nešto ispred ostatka zemlje po razvoju epidemije, ponajviše zato što u njemu živi najviše ljudi, najveća je interakcija, a to sve dovodi do povećane vjerojatnosti za brzo širenje zaraze.

![image](/grafovi/1511_promjena_slucajeva_zg.png)

Zaključak je da je u Zagrebu nakon `velikog rasta u listopadu`, epidemija `značajno usporila početkom studenog` s tim da je stanje zadnjih nekoliko dana stabilno, nerijetko i uz `pad broja zaraženih` na tjednoj razini.

## Udio pozitivnih testova

Metrika koja nam može govoriti o razmjeru epidemije, ali se mora uzeti u obzir broj testiranja. Ukoliko se testira malo, očekivano je da je ta brojka veća, pogotovo ako je epidemija jače raširena među populacijom. 

> Izračun se vrši tako da se broj zaraženih podijeli s brojem testiranih.

![image](/grafovi/1511_udio_pozitivnih_testova.png)
